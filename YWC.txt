Digital Revolution เป็นการเปลี่ยนแปลงจากการใช้ระบบ analog แบบเดิม เป็นการใช้ระบบ digital ซึ่งทำให้ข้อมูลทุกชนิด ไม่ว่าจะเป็น ภาพ เสียง ข้อความ สามารถผลิต เก็บบันทึกไว้ และแลกเปลี่ยนสู่กันและกันได้โดยใช้ภาษาร่วมกัน คือ ภาษาคอมพิวเตอร์ ทำให้เส้นแบ่งระหว่างสื่อแต่ละชนิดในอดีตค่อยๆ หมดไป ผ่านมาอีกช่วงเวลาหนึ่ง โทรศัพท์มือถือ คอมพิวเตอร์ บวกกับ Internet ได้แพร่หลายไปทั่วโลก ทำให้ผู้ใช้สามารถติดต่อถึงกันได้ราวกับยืนอยู่ข้างกัน และยังสามารถใช้ในการเข้าถึงแหล่งข้อมูลขนาดใหญ่ที่สุดได้เพียงปลายนิ้ว การเปลี่ยนแปลงครั้งนี้เป็นการเปลี่ยนแปลงครั้งยิ่งใหญ่ จนอาจพูดได้ว่า เป็นการปฏิวัติิอุตสาหกรรมครั้งที่ 3 เลยก็ว่าได้

สิ่งที่ข้าพเจ้าคาดหวังว่าจะได้จากการเข้าร่วมโครงการในครั้งนี้ คือ
    1. ข้าพเจ้าจะได้ความรู้และมุมมองใหม่ๆ ที่จะใช้ในการคิด Idea สำหรับสร้างเว็บไซต์ดีๆ ให้กับประเทศ หรือโลกใบนี้ เหมือนกับเว็บ pantip ที่ทำให้ทุกคนในประเทศ สามารถแลกเปลี่ยนความคิดเห็นกันได้อย่างเสรีในทุกๆ เรื่อง และในหลายๆ เรื่องมีประโยชน์กับชีวิตของคนอื่น เว็บ Wongnai ที่ให้ข้อมูลร้านอาหาร และความคิดเห็นต่างๆ จากผู้ใช้ ซึ่งทำให้นักท่องเที่ยว หรือคนที่ไม่รู้จักร้านค้าในแถวนั้น สามารถหาร้านค้าอร่อย ตามราคาที่ต้องการได้ ยิ่งไปกว่านั้น ยังเป็นการส่งเสริมการตลาดในตัวเมือง เพราะทำให้หลายๆ คนออกจากบ้านเพื่อไปหาของกินเยอะขึ้น ร้านค้าดีๆ ก็ได้ประโยชน์ คนอยากกินของอร่อยก็ได้ประโยชน์ และยังมีเว็บ Dek-D ที่เป็นแหล่งรวบรวมข่าวสารการศึกษา ให้ข้อมูลกับนักเรียน ตอนเด็กๆ ผมชอบเว็บนี้มาก เพราะผมเป็นเด็กต่างจังหวัดไม่ค่อยรู้เรื่องราวการสอบเข้าอะไรเท่าไหร่ แต่เว็บนี้ให้ข้อมูลการสอบเข้าที่ต่างๆ หมดเลย ทำให้เด็กทุกคนในประเทศที่มีอินเตอร์เน็ตสามารถเข้าถึงข้อมูลข่าวสารได้เท่าเทียมกัน สุดท้ายเว็บแนวๆ blog ต่างๆ ไม่ว่าจะเป็นเรื่อง IT เรื่องเกี่ยวกับความรัก หรือเรื่องราวชีวิตที่เป็นกำลังใจให้กับคนอื่น ที่ให้ความรู้สึกดี อ่านแล้วมีความสุข ให้กำลังใจกับคนที่กำลังหลงทางในชีวิต หรือให้ความรู้ข้อมูลที่ถูกต้องแก่ประชาชน เช่น macthai ที่จะมีข่าวเกี่ยวกับ Apple มาให้ทุกคนได้อ่าน ซึ่งเราก็จะสามารถรู้รายละเอียด spec review จาก blogger และตัดสินใจได้ว่าจะซื้อหรือไม่ซื้อ นอกจากนี้ยังได้ความรู้ใหม่ๆ ด้านเทคโนโลยีอยู่เสมอด้วย
    2. ข้าพเจ้าอยากรู้จักเพื่อนๆ ใหม่ๆ ที่ชอบทำเว็บเหมือนกันไม่ว่าจะด้านไหน จะได้นั่งเมาท์ แชร์ความรู้ความคิดเห็นต่างๆ เพราะแต่ละคนถึงแม้จะทำเว็บเหมือนกัน ก็จะมีเรื่องราวที่เคยทำมาต่างกันไป ทำให้ผมได้เห็นมุมมองความคิดใหม่ๆ ไม่ใช่เพียงแค่สังคมเล็กๆ ในมหาวิทยาลัยตัวเอง รวมถึงอยากรู้จักรุ่นพี่เก่งๆ ที่จะเป็นแรงบันดาลใจ เป็นครูที่ให้ความรู้ และเป็นพี่ที่อบอุ่น แก่ผม ทำให้ผมเห็นเส้นทางที่จะเดินต่อไปในอนาคต



ผมจะลบเว็บหลอกลวงประชาชน เว็บ Click bait, โฆษณาครีมอันตรายและสารอันตรายอื่นๆ, ร้านค้าหลอกลวง, และเว็บไซต์ไร้จรรยาบรรณออกจากโลกนี้ให้หมด
คนที่เข้าเว็บไซต์ ไม่ว่าจะเข้าเพื่อหาความรู้ในการทำงานต่างๆ เข้าเพื่อดูข่าวสารบ้านเมือง หรือเข้าเพื่อซื้อสินค้าออนไลน์ และอื่นๆ อีกมากมาย เขาต้องการที่จะเข้าไปแล้วได้อะไรดีๆ ที่เขาต้องการกลับคืนมา ไม่ใช่การหลอกลวงให้กดเข้าไปอ่านแบบพวก click bait ที่กดแล้วปรากฎว่าเนื้อหาก็ไม่ได้น่าสนใจเลย ไป copy เว็บคนอื่นมาเกือบหมด เว็บพวกนี้ต้องการยอดวิวเพื่อที่จะได้ค่าโฆษณาเยอะๆ ซึ่งผมคิดว่าไม่ถูกต้องในฐานะคนที่เผยแพร่ข่าวสารแกประชาชน นอกจากนี้ ยังมีโฆษณาอันตรายที่หลอกลวงคนอื่น เช่น ครีมทาแล้วหน้าใสใน 3 วัน ซึ่งครีมที่ทำให้ขาวได้เร็วขนาดนี้ต้องมีส่วนผสมของปรอทอย่างแน่นอน โฆษณาเหล่านี้ เมื่อมีผู้เคราะห์ร้าย ไม่เคยมีประสบการณ์มาก่อน มาเจอ บางส่วนจะหลงเชื่อ ซื้อมาใช้แล้วหน้าพัง น่าสงสารมาก ยิ่งไปกว่านั้น ยังมีร้านค้าหลอกลวง จ่ายเงินแล้วไม่ส่งของบ้าง ส่งของพังๆ ไม่ตรงกับที่สั่งไว้บ้าง ซึ่งเป็นเรื่องที่ผิดกฎหมาย และควรถูกลบทิ้งให้หมด  (ต้องขอบคุณ pantip ที่เป็นสื่อกลางในการตีแผ่เรื่องราวเหล่านี้อยู่เสมอ)
ในโลกที่"ทุกคน"ต่างเข้าถึง internet ได้นั้น "ทุกคน" ในที่นี้มีคนเก่ง ที่จะไม่มีวันถูกหลอกโดยเว็บต่างๆ ที่กล่าวมาข้างต้นแน่นอน แต่อย่าลืมว่าใน subset ของ "ทุกคน" นั้น ยังมีคนอื่นๆ อีกมาก ที่ยังด้อยประสบการณ์ และสามารถถูกหลอกได้ง่าย เช่น เด็กและเยาวชน คนชรา เป็นต้น พวกเขาเหล่านี้หลายๆ คนเป็นคนไร้เดียงสา เห็นอะไรก็เชื่อ มีวิจารณญาณต่ำ พวกเขาจึงกลายเป็นเหยื่อของเว็บไซต์หลอกลวงได้ง่าย ผลจากการถูกหลอกนั้น อาจจะเล็กน้อยเพียงแค่คลิกเข้าไปแล้วรำคาญ ปิดหน้าต่างทิ้งไปก็จบ แต่ก็อาจจะใหญ่เช่น เสียโฉมเพราะซื้อครีมทาหน้าที่มีสารอันตราย ไปจนถึงถูกหลอกเอาเงินไปจำนวนมาก
ดังนั้น สื่อออนไลน์ทุกรูปแบบจึงควรตระหนักถึงความสำคัญของข้อมูลที่จะส่งไปให้ผู้อ่านด้วย ไม่ใช่จะเอาแต่เงินอย่างเดียว เพราะข้อมูลเหล่านั้นอาจส่งผลร้ายถึงผู้อ่าน ยิ่งหากเป็นเว็บไซต์ที่มีผู้ชมจำนวนมาก การให้ข้อมูลเป็นไปในทางที่ผิด จะทำให้เกิดความเสียหายในวงกว้าง
ด้วยเหตุผลทั้งหมดนี้เอง ถ้าผมจะเปลี่ยนแปลงโลกนี้ได้ 1 อย่าง ผมจึงอยากจะลบเว็บหลอกลวงประชาชน เว็บ Click bait, โฆษณาครีมอันตรายและสารอันตรายอื่นๆ, ร้านค้าหลอกลวง, และเว็บไซต์ไร้จรรยาบรรณออกจากโลกนี้ให้หมด



ในแง่ของสภาพร่างกาย เขาก็คงมองว่า เราก็คล้ายๆ กับเขาแหละ เพราะสภาพแวดล้อมที่ใกล้เคียงกัน ก็น่าจะให้ผลอะไรที่คล้ายกันผมเชื่อว่า จักรวาลนี้ ความบังเอิญ ไม่เคยมีอยู่จริง ทุกสิ่งทุกอย่างล้วนมีเหตุ และมีผลของมัน หากเรากำหนดให้สาเหตุเหมือนกันแล้ว ผลที่ได้ก็ต้องเหมือนกัน เช่นเราต้มน้ำ น้ำก็ต้องร้อน ไม่ว่าจะต้มที่ไหนก็ตาม ไม่เคยเหตุการณ์ที่ว่า ต้มที่ไทยแล้วร้อน แต่ต้มที่อเมริกาแล้วเย็น เช่นเดียวกันกับดาวดวงใหม่ และโลก หากสภาพแวดล้อมคล้ายกัน ตามหลักวิทยาศาสตร์แล้วเราก็คาดเดาได้ว่า เหตุปัจจัยต่างๆ ที่ทำให้สิ่งมีชีวิตเกิดขึ้นมานั้นคล้ายกัน เราจึงสามารถสรุปง่ายๆ จากความจริงที่เรารู้ได้ว่า ลักษณะทางกายภาพของพวกเราทั้งคู่ น่าจะคล้ายๆ กัน (ในกรณีที่สภาวะของโลกกับดาวดวงนั้น คล้ายกันมาตลอด 4500 ล้านปีที่ผ่านมา)

ในแง่ของอุปนิสัย ความเป็นอยู่ และสังคม ผมคิดว่าน่าจะมีความแตกต่างกันพอสมควร เพราะสังคมโลกนั้นเกิดการเปลี่ยนแปลงมาหลายยุค ซึ่งจุดสำคัญคือมีคนทำให้เกิดการเปลี่ยนแปลงขึ้น สังคมจึงเป็นไปอย่างปัจจุบัน เราไม่อาจรู้ได้เลยว่ามนุษย์ต่างดาวฉลาดแค่ไหน เหมือนกับที่เขาก็ไม่รู้เช่นเดียวกับเรา ดังนั้นเขาก็คงได้แต่ใช้ความรู้ที่มีอยู่ของเขา ในการมองว่าเราเป็นอย่างไร หากความรู้ของเขายังมีไม่มาก เขาอาจจะคิดว่าตัวเองยิ่งใหญ่ที่สุด ไม่มีสิ่งมีชีวิตโลกอื่นเลยก็ได้ เหมือนที่ยุคหนึ่งเราเคยคิดว่าโลกเป็นศูนย์กลางของจักรวาล และทุกอย่างหมุนรอบเรา หรือถ้าบ้านเมืองเขาสงบสุข เขาก็อาจจะมองว่าเราคงไม่สงบสุขเท่าเขา อาจจะเกิดสงคราวบ่อยๆ ที่โลก หรือถ้าเขากำลังอยู่ในช่วงภาวะสงคราม โลกของเขาไม่เหลืออะไรแล้ว เขาก็คงคิดว่าโลกเรามีแต่ความสงบสุข และอยากจะเดินทางมาอยู่ที่นี่ให้ได้

การที่มนุษย์ต่างดาวจะมองมนุษย์โลกเป็นเช่นไรนั้น ก็คงไม่ต่างจากการที่เราจะมองมนุษย์ต่างดาวว่าเป็นเช่นไร ทุกอย่างล้วนขึ้นอยู่กับองค์ความรู้ที่มีอยู่ของเขา ว่ามีมากน้อยขนาดไหน ขึ้นอยู่กับสภาพแวดล้อมและสังคม ที่เป็นแรงผลักดันทางความคิดและความรู้สึก ที่ทำให้เขามองเราต่างกันไป วัยของมนุษย์ต่างดาวก็เป็นส่วนสำคัญเช่นกัน ที่จะบอกว่าเขาจะมองเรายังไง เช่น มนุษย์ต่างดาวเด็ก อาจมองว่าเรารูปร่างบิดเบี้ยวแปลกตา เพราะยังไม่คิดอะไรมาก ต่างกับมนุษย์ต่างดาวจบปริญญาเอก ที่มีความรู้มากแล้ว ก็คงใช้ความรู้ที่เขาเรียนมาในการวิเคราะห์ถึงปัจจัยต่างๆ ที่ประกอบกัน และอาจจะคิดว่าเราเหมือนกับเขา อย่างที่ผมกล่าวไปก็ได้ แต่ท้ายที่สุดแล้ว มนุษย์ต่างดาวคงไม่มีวันทายถูกว่าเราเป็นยังไง เพราะถึงแม้ร่างกายมนุษย์จะคล้ายกัน แต่เราถูกเลี้ยงดูมาต่างกัน มีความรู้ที่ต่างกัน มีความคิดที่ต่างกัน มีความฝันที่ต่างกัน ทำให้มนุษย์มีความแตกต่างกันอย่างไม่มีที่สิ้นสุด และไม่อาจคาดเดาได้เลย แม้จะเป็นมนุษย์ด้วยกันเองก็ตาม








ก่อนบอกว่า HTML5 มีเทคโนโลยีอะไรบ้าง ผมขอบอกนิยามของเทคโนโลยีก่อน จะได้เข้าใจตรงกัน
เทคโนโลยี หมายถึง สิ่งที่มนุษย์พัฒนาขึ้น เพื่อช่วยในการทำงานหรือแก้ปัญหาต่าง ๆ เข่น อุปกรณ์, เครื่องมือ, เครื่องจักร, วัสดุ หรือ แม้กระทั่งที่ไม่ได้เป็นสิ่งของที่จับต้องได้ เช่น กระบวนการต่าง ๆ ดังนั้นกล่าวได้ว่า สิ่งใดก็ตามที่คิดขึ้นใหม่ หรือพัฒนาขึ้นให้ดีกว่าเดิม ถือเป็นเทคโนโลยีทั้งสิ้น
จากความหมายของเทคโนโลยี HTML5 นั้น ประกอบด้วยเทคโนโลยีดังนี้
1. Semantic Markup: โค้ดเป็นระเบียบมากขึ้น ทำให้ Search Engine เก็บข้อมูลได้ง่าย
2. Form Enhancement: เพิ่มประสิทธิภาพของฟอร์ม
3. เสียง / วีดิโอ :  HTML5 Video เป็นส่วนที่ใช้เล่นไฟล์วีดีโอที่เวอร์ชันก่อนๆ ไม่มี สามารถใช้แทน Flash Video (.flv) ได้
4. Canvas: เอาไว้วาดรูป ตกแต่งรูป สามารถแทนการวาดรูปในแฟลช (Adobe Flash) ได้
5. ContentEditable: สามารถคลิกบนข้อความในเว็บเพื่อแก้ไขได้จากตรงนั้นเลย
6. Drag and Drop: ลากของมาวางได้
7. Persistent Data Storage: การเก็บข้อมูลบนเครื่องผู้ใช้ ซึ่งสามารถเก็บได้ถึงระดับฐานข้อมูล
8: New Form Input : เพิ่มอินพุท (Input) ชนิดใหม่ๆ เข้ามามากมายเพื่อรับข้อมูลรูปแบบนั้นๆ โดยตรง เช่น email, number, datetime เป็นต้น นอกจากจะช่วยให้เราได้รับข้อมูลที่ถูกต้องแล้ว ยังลดขั้นตอนของการเขียนสคริปต์ (JavaScript หรือ PHP) เพื่อตรวจสอบความถูกต้องของข้อมูล
9: Geolocation : เป็นการหาค่าละติจูด และลองติจูดเพื่อระบุตำแหน่งบนพื้นโลก
10: มีการเพิ่มเติมบางโคด และลบบางอย่างออกไป บางส่วนก็ทำให้สั้นลง เขียนง่ายขึ้น 




1. Youtube สามารถปรับให้เล่นวีดีโอโดยใช้ HTML5 ได้ ในลิงค์นี้ : https://www.youtube.com/html5 

2. การประกาศ !DOCTYPE ที่สั้นลงกว่าเดิม เป็นแบบนี้ <!DOCTYPE html> เจอได้ตามเว็บทั่วไปเลย youtube ก็ใช้

3. ปกติ scripts กับ links ต้องมี type ตอนนี้ไม่ต้องมีแล้ว เช่น จาก
<link rel="stylesheet" href="path/to/stylesheet.css" type="text/css" />
<script type="text/javascript" src="path/to/script.js"></script>
เเปลี่ยนเป็น 
<link rel="stylesheet" href="path/to/stylesheet.css" />
<script src="path/to/script.js"></script>

4. Email Inputs : ช่วยตรวจฟอร์มให้เรา ว่าพิมพ์ email ถูกไหม ตัวอย่างโคดก็   
 <form action="" method="get">
        <label for="email">Email:</label>
        <input id="email" name="email" type="email" />
        <button type="submit"> Submit Form </button>
    </form>
</body>

5. Placeholders : อันนี้ชอบมากใส่ค่า default ให้กับช่อง input ว่าถ้ายังไม่กรอกให้ขึ้นอันนี้ เช่น
<input name="email" type="email" placeholder="phattanun@gmail.com" />

และอื่นๆ อีกมากมาย







1. Backbone.js : เป็น Library อีกตัวที่ช่วยวาง Framework ในการเขียน javascript ของเรา
ให้อยู่ในรูปแบบของ MVC Design Pattern ที่ช่วยให้เราสามารถ manage code ในแต่ละส่วน
แยกออกจากกันอย่างมีประสิทธิภาพแต่ใน Backbone.js นี้จะมีลักษณะแตกต่าง
กับ MVC Design Pattern ทั่วๆ ไปในภาษาอื่นตรงที่ Controller ใน Framework ตัวนี้
จะไม่มีให้เห็นชัดเจน หากแต่จะเป็น Component อื่นๆ ที่ช่วยในการ Controller อันได้แก่
  Router - ไว้ทำการ navigate แบบ hashtag
  Collection - ไว้จัดการข้อมูลที่เป็น List ของ Model
  Sync - ไว้ Synchronize Data กลับไปยัง Server ยามที่เราจำเป็น

2. AngularJS : เป็น JavaScript Framework  รูปแบบหนึ่งที่พัฒนามาจาก Google หน้าที่ของมันคือเป็น engine ที่ใช้ควบคุมในส่วน front end ของเวบได้ดี ซึ่งดูแล้วมันอาจจะทำให้  Web Developer หลายๆคนเข้าถึงและจัดการส่วน front end ได้ง่ายขึ้นทั้งในเรื่อง ส่วนจัดการ template และ การ binding data object data แถมยังมีส่วนที่สามารถเขียน plugin เพิ่มเติมได้อีกด้วย  ส่วน plugin ถือเป็นจุดเด่นสุดของ jQuery ที่ประสบความสำเร็จมากในปัจจุบันหาก AngularJS มีวิธีการเขียนที่เป็น modularity ที่ดีและเข้าถึงง่าย คิดว่าในอนาคตของ framework ตัวนี้อาจจะเป็นที่นิยมในกลุ่ม  Web Developer ได้อย่างรวดเร็ว







1. e-commerce website for CBA 
    ผมและเพื่อนๆ ทำเว็บไซต์แสดงสินค้า จัดการระบบสต็อกของ ซื้อขายสินค้า ให้กับ CBA (Chulalongkorn Business Administrator) ซึ่งเป็นโครงการทีี่ทำขึ้นเพื่อให้นิสิตได้เรียนรู้ เปิดโอกาสใหม่ๆ ให้นิสิตทุกคณะ ทุกชั้นปีได้ลองฝึกงานขายจริงๆ และเป็นช่องทางหนึ่ง ที่ทำให้นิสิตได้ใช้ความสามารถตอบแทนสังคม
   โดยความสามารถของเว็บนี้ คือ 
          1. มีหน้า index แจ้งโปรโมชันและข่าวสาร
          2. มีหน้าแสดงสินค้า ซึ่งประกอบไปด้วย ราคาสินค้า ส่วนลด รูปสินค้า ซึ่งมีการแบ่งประเภทตามหมวดหมู่ต่างๆ
          3. มีช่องสำหรับค้นหาสินค้า ซึ่งสามารถค้นหาได้ตามราคา หรือชื่อสินค้า หรือหมวดหมู่สินค้าก็ได้
          4. มีระบบสมาชิกระดับต่างๆ เช่น SP MM เป็นต้น ซึ่งแต่ละคนจะสามารถเข้าถึงฟังก์ชันต่างๆ ได้ไม่เท่ากัน
          5. มีหน้าบอกข้อมูลของสมาชิก ได้แก่ รูป ชื่อ นามสกุล ยอดของสมาชิกว่าทำยอดได้เท่าไรแล้ว ถึงเป้าหรือไม่ 
          6. ระบบจัดการข้อมูลหลังบ้าน 
            6.1 addProduct สำหรับการเพิ่มข้อมูลสินค้าในครั้งแรก สามารถอัพโหลดรูปได้
            6.2 addGroup สำหรับนำข้อมูลสินค้า มาจัดกลุ่มรวมกันในรูปแบบต่างๆ ในหน้านี้เราสามารถย้ายกลุ่มของสินค้า ลบสินค้าทิ้งได้ด้วย
            6.3 หน้าสำหรับแก้ไขข้อมูลในหน้าแรกได้ คือ News และ Promotion   
            6.4 หน้าสำหรับแก้ไขข้อมูลส่วนตัวของสมาชิก
     หน้าที่ีที่ผมทำคือฝั่ง front-end เขียนโคดออกแบบเว็บให้เป็นไปตาม design ที่ตกลงกันในตอนแรก framework ที่พวกเราใช้ในการเขียนครั้งนี้คือ Laravel 4.2 ใช้ GitHub และใช้ sourceTree เป็น client สำหรับ Git version control systems.  ใช้เวลาในการทำทั้งหมดเกือบ 2 เดือน โดยทำนอกเวลาเรียน คือ ตอนเย็นและเสาร์อาทิตย์   

2. ระบบอนุมัติโครงการ ของโครงการรวบรวมแผนอุดมศึกษาระยะยาว 15 ปี ฉบับที่ 2 (2551-2565) 
      ผมและเพื่อนอีก 4 คนได้รับจ้างจากจุฬาลงกรณ์มหาวิทยาลัยให้ทำเว็บเพื่อใช้สำหรับรวบรวมข้อมูลโครงการที่แต่ละภาควิชา และ/หรือคณะ และ/หรือ มหาลัยต่างๆ ในประเทศไทย ต้องการจะเสนอ จากนั้นนำข้อมูลทั้งหมดมาวิเคราะห์ในศูนย์ยุทธศาสตร์ที่จุฬา ฯ เพื่อที่จะทำเพื่อเป็นการวางแผนยุทธศาสตร์ในอีก 15 ปีข้างหน้า
     เว็บมีความสามารถดังนี้
        1. มีระบบ login 4 ระดับ คือ ระดับภาควิชา ระดับคณะ ระดับมหาวิทยาลัย และระดับ Master คือสามารถเห็นข้อมูลได้ทุกมหาลัย
        2. ในหน้าแรก จะประกอบด้วยประเภทของโครงการต่างๆ เมื่อคลิกเข้าไป จะสามารถสร้างโครงการเข้าไปในประเภทนั้นๆ ได้ โดยจะต้องกรอกรายละเอียดต่างๆ ของโครงการ ได้แก่ ชื่อโครงการ รายละเอียดโครงการ ผลที่คาดว่าจะได้รับ และหมายเหตุ
        3. โครงการต่างๆ จะต้องได้รับการอนุมัติจากผู้ที่อยู่สูงกว่า ทุกลำดับ จึงจะสามารถผ่านเข้าถึงศูนย์ยุทธศาสตร์ได้ กล่าวคือ ระดับภาคต้องได้รับการอนุมัติจากระดับคณะ และระดับคณะต้องได้รับการอนุมัติจากระดับมหาวิทยาลัย ดังนั้นจะมีแถบแสดงสถานะของการอนุมัติแสดงอยู่ในทุกๆ โครงการ
        4. โครงการสามารถถูกแก้ไขได้โดยผู้สร้างโครงการ และสิทธการแก้ไขจะหมดลงเมื่อกดปุ่มส่งโครงการ หลังจากส่งโครงการ โครงการจะสามารถเห็นได้โดยระดับผู้ใช้ที่สูงกว่า และผู้ใช้ที่อยู่ในระดับที่สูงกว่าคนนั้นสามารถแก้ไขโครงการได้ และเลือกได้ว่าจะอนุมัติ หรือไม่อนุมัติ ถ้าอนุมัติ โครงการก็จะขึ้นไปอยู่ในระดับถัดไป แต่ถ้าไม่อนุมัติ โครงการจะถูกส่งกลับมาให้ผู้สร้างโครงการ และผู้สร้างโครงการสามารถแก้ไขโครงการที่ไม่ได้รับการอนุมัตินี้ และส่งขึ้นไปใหม่ได้
        5. ผู้ใช้สามารถสั่ง export การกรอกข้อมูลนี้เป็น excel ได้ ตาม scope ที่ตนเองเห็น เช่น มหาวิทยาลัยจะสามารถเห็นโครงการของคณะที่กดส่งขึ้นมา รวมถึงโครงการของภาค ที่คณะกดอนุมัติแล้ว เป็นต้น โดยเป็นไฟล์ excel ที่มีรูปแบบสวยงาม มีการ merge cell ตามจำนวน project ที่อยู่ในแต่ละประเภทของโครงการต่างๆ  
        6. มี filter ที่ผู้ใช้สามารถเลือกได้ว่า อยากเห็นโครงการของภาคไหนบ้าง คณะไหนบ้าง และมหาลัยไหนบ้าง โดยลึกสุดคือระดับภาค และตอนสั่ง export เป็น excel ก็สามารถเลือกได้เช่นกันว่า อยาก export ของใครบ้าง
             ผมกับเพื่อนอีก 2 คน ทำหน้าที่ front-end รับผิดชอบเรื่องการ design และการ implement design ที่ตนออกแบบทั้งหมด แต่ผมทำ back-end ด้วยบางส่วน (ส่วนของการ export เป็น excel และจัดรูปแบบ excel ให้สวยงาม) framework ที่พวกเราใช้ในการเขียนครั้งนี้คือ Laravel 5.1 ใช้ GitHub และใช้ sourceTree เป็น client สำหรับ Git version control systems.  ใช้เวลาในการทำทั้งหมดเกือบ 2 เดือน โดยทำนอกเวลาเรียน คือ ตอนเย็นและเสาร์อาทิตย์   



Web developer สำหรับผม คือ พนักงานผู้ให้ความสะดวกแก่ผู้คนในรูปแบบต่างๆ ครูผู้สร้างองค์ความรู้ให้กับสังคม กระดาษแผ่นใหญ่ที่เป็นศูนย์รวมความคิด สำนักข่าวที่เป็นศูนย์รวมความจริง ศาลที่คืนความยุติธรรมให้กับคนในประเทศ และตลาดที่ใหญ่ที่สุดในประเทศ